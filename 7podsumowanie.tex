% 7podsumowanie
\newpage

\section{Podsumowanie, wnioski i dalszy rozwój}

\paragraph{}
W tej pracy przedstawiona została metoda symulacji płynów Smoothed Particle Hydrodynamics. Została ona wykorzystana do dyskretyzacji równania Naviera-Stokesa dla mechaniki płynów. W symulacji użyto opisu płynu metodą Lagrange'a wykorzystującego cząsteczki. Przedstawione zostały oddziaływania charakteryzujące mechanikę płynu: ciśnienie, lepkość, napięcie powierzchniowe.
\par
Do przyśpieszenia obliczeń wykorzystano mechanizm wyszukiwania sąsiadów bazujący na jednorodnej siatce. Siatka ta dzieli obszar symulacji i jednocześnie wyznacza możliwych sąsiadów poszczególnych cząsteczek. Aby zoptymalizować dostęp do pamięci (zmniejszyć ilość błędnych odniesień do pamięci cache, ang. cache miss), uwzględniono sortowane cząsteczek według krzywej Mortona (ang. Z-curve).
\par
Zaimplementowano sposób wizualizacji symulowanych cząsteczek bazujący na trójwymiarowej mapie odległości (ang. distance field) opisującej kształt powierzchni płynu. Po zbudowaniu mapy przeprowadzany jest na karcie graficznej proces ray castingu.
\par
Zbadano jaki wpływ na stabilność symulacji mają parametry: lepkość, sztywność ścianek naczynia i krok czasowy.
\par
Porównano jakościowe oraz wydajnościowe wyniki wizualizacji w zależności od rozdzielczości siatki wokseli, czyli jednocześnie od gęstości próbkowania symulowanego płynu na tej siatce.
\par
Opisana metoda pozwala na przeprowadzenie symulacji i wizualizacji kilku tysięcy cząstek do użytku w czasie rzeczywistym (dla 4000 cząstek jedna iteracja trwa około 90 ms na testowej konfiguracji). Istnieje duże pole do optymalizacji, głównie w zakresie zrównoleglenia obliczeń oraz lokalności danych. Duży wzrost wydajności - przy odpowiedniej implementacji o rząd wielkości - przyniesie wykorzystanie GPU do przetwarzania symulacji.
\par